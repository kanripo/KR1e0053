# -*- mode: mandoku-view -*-
#+TITLE: 春秋或問
#+DATE: 2018-03-31 09:03:09.536745
#+PROPERTY: ID KR1e0053
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 跋
<pb:KR1e0053_WYG_021-1a>¶
　春秋或問跋¶
𫝊春秋者幾百家其説大抵以褒貶賞罰為主葢三𫝊¶
倡之而諸儒和之也惟朱文公以為不然今其載於門¶
人之所紀錄者略見一二獨恨未及成書耳廣文吕先¶
生加惠潮士諸士有以春秋請問者先生出五論示之¶
咸駭未聞因併求全藳先生又出集𫝊或問二書葢本¶
文公之説而發明之有五論以開其端有集説以詳其¶
義又有或問以極其辨難之指歸而春秋之㫖明白矣¶
噫夫子之心至文公而明文公之論至先生而備先生¶
<pb:KR1e0053_WYG_021-1b>¶
亦有功於世教矣夢申預聞指教不敢私秘與朋友謀¶
而鋟諸梓庶幾廣其𫝊云時寳祐甲寅正陽之月門人¶
元公書院堂長何夢申敬跋¶
